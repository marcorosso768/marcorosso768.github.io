<?xml version="1.0" encoding="utf-8"?><feed xmlns="http://www.w3.org/2005/Atom"><generator uri="https://jekyllrb.com/" version="4.3.4">Jekyll</generator><link href="https://marcorosso.com/it/feed.xml" rel="self" type="application/atom+xml"/><link href="https://marcorosso.com/it/" rel="alternate" type="text/html"/><updated>2025-05-24T23:08:01+00:00</updated><id>https://marcorosso.com/feed.xml</id><title type="html">Marco Rosso</title><entry><title type="html">scrivere una mail a un professore: quando bisogna essere formali?</title><link href="https://marcorosso.com/it/blog/2025/email/" rel="alternate" type="text/html" title="scrivere una mail a un professore: quando bisogna essere formali?"/><published>2025-05-24T00:00:00+00:00</published><updated>2025-05-24T00:00:00+00:00</updated><id>https://marcorosso.com/blog/2025/email</id><content type="html" xml:base="https://marcorosso.com/blog/2025/email/"><![CDATA[<p>Ogni anno, migliaia di studenti inviano e-mail ai propri docenti. E molto spesso — non per malizia, ma per inesperienza — il risultato è un piccolo disastro comunicativo.</p> <p>Tra saluti incerti, formule da assicurazione sulla vita, punteggiatura dimenticata e richieste del tipo:</p> <blockquote> <p>Mi può dire dove si tiene l’esame?</p> </blockquote> <p><em> (Spoiler: nella stragrande maggioranza delle università esiste una pagina <strong>dedicata</strong> con tutte le informazioni, aggiornata con una dedizione quasi mistica. E se non basta, c’è pure una segreteria. Sì, esiste davvero.) </em> &lt;/p&gt;</p> <p>Quindi, prendendo spunto da <a href="https://sites.google.com/site/davidedragone/scrivere-una-mail" target="_blank" rel="noopener noreferrer">“Poche semplici regole per scrivere una e-mail ad un professore”</a> del professor Davide Dragone, ho provato a riflettere su come scrivere (bene) una mail a un docente. Perché tra formalismi, verbi impersonali e il terrore che quel professore non si ricordi di avermi dato del “tu”, ammetto che a volte mi sono perso.</p> <p>Cominciamo con una lista di esempi, dal più formale al più… discutibile.</p> <h2 id="esempi-di-e-mail-dal-più-formale-al-più-no">Esempi di e-mail (dal più formale al più… no)</h2> <h3>1. Lo stile formale impeccabile</h3> <p><em>Per chi vuole fare colpo sulla Crusca o sul proprio futuro diplomatico</em></p> <blockquote> <p>Egregio Professore,<br/> mi chiamo C-3PO e sono iscrittə al corso di XX.<br/> Le scrivo per chiederLe se le dispense relative alla lezione del 12 aprile saranno rese disponibili online.<br/> La ringrazio anticipatamente per la disponibilità.<br/> Cordiali saluti,<br/> C-3PO</p> </blockquote> <ul> <li><strong>Pro:</strong> impeccabile, chiaro, professionale.</li> <li><strong>Contro:</strong> potrebbe essere stato scritto da un algoritmo ben educato.</li> <li><strong>Effetto sul lettore:</strong> approvazione, ma anche una leggera noia esistenziale.</li> </ul> <h3>2. Lo stile equilibrato</h3> <p><em>Umano, educato, efficace: il mio preferito</em></p> <blockquote> <p>Buongiorno Professore,<br/> sono C-3PO, studente del corso XX. Vorrei sapere se la dispensa della lezione del 12 aprile sarà pubblicata sul sito nei prossimi giorni.<br/> La ringrazio e le auguro una buona giornata,<br/> C-3PO</p> </blockquote> <ul> <li><strong>Pro:</strong> diretto, cortese, perfetto per quasi ogni occasione.</li> <li><strong>Contro:</strong> nessuno. Salvatelo in bozza, usatelo per sempre.</li> <li><strong>Effetto sul lettore:</strong> sorriso, risposta rapida, stima immediata.</li> </ul> <h3>3. Lo stile “va bene dai”</h3> <p><em>Informale ma rispettoso. Cioè: normale.</em></p> <blockquote> <p>Gentile Professore,<br/> le scrivo perché non trovo la dispensa della lezione del 12 aprile sul sito. Sa se verrà caricata a breve?<br/> Grazie mille e a presto,<br/> C-3PO</p> </blockquote> <ul> <li><strong>Pro:</strong> semplice, funzionale, umano.</li> <li><strong>Contro:</strong> meglio evitarlo al primo contatto.</li> <li><strong>Effetto sul lettore:</strong> va bene, ma forse non al primo giro.</li> </ul> <h3>4. Lo stile “telegramma da campo nomadi digitale”</h3> <p><em>Una specie di SOS in codice teenager</em></p> <blockquote> <p>Salve prof x caso slide 10? Attendo sue. URGENTE</p> </blockquote> <ul> <li><strong>Pro:</strong> nessuno.</li> <li><strong>Contro:</strong> tutti.</li> <li><strong>Effetto sul lettore:</strong> smarrimento, pena e un leggero impulso a cambiare mestiere.</li> </ul> <h3>5. Lo stile “bella prof”</h3> <p><em>Sì, esiste. No, non dovrebbe.</em></p> <blockquote> <p>Bella prof tutto ok? Una curiosità: quando carica le slide? Cmq il corso spacca, ci vediamo in aula bella zì</p> </blockquote> <ul> <li><strong>Pro:</strong> potenzialmente virale su TikTok, Threads o BlueSky.</li> <li><strong>Contro:</strong> hai appena scritto questo a una persona con un dottorato.</li> <li><strong>Effetto sul lettore:</strong> sconcerto, rassegnazione, voglia di archiviare la carriera accademica.</li> </ul> <div class="gif-container" style="text-align: center; margin-top: 1rem;"> <img src="https://miro.medium.com/v2/resize:fit:800/format:webp/1*fgp0N1zYOHasw-omAuEVQw.gif" alt="Reazione del professore" style="max-width: 100%; height: auto; border-radius: 8px;"/> </div> <h2 id="se-volete-essere-formali">Se volete essere formali…</h2> <ul> <li><strong>Saluto:</strong> No, “Salve Prof” non è formale. È l’equivalente linguistico di un’alzata di spalle. Meglio “Gentile Professore” o “Buongiorno Professore”.</li> <li><strong>Contenuto:</strong> Presentatevi (nome, corso) e arrivate al punto. Evitate frasi tipo “Con la presente sono a chiederLe informazioni in merito…”: non state scrivendo una polizza assicurativa.</li> <li><strong>Stile:</strong> Educato, sintetico, con punteggiatura vera. E niente “attendo risposta” con tono da ultimatum.</li> <li><strong>Orario:</strong> Scrivete la mail quando volete, ma inviatela in orario lavorativo. L’opzione “invio programmato” esiste. Usatela. Vi farà solo bene.</li> </ul> <h2 id="ma-serve-sempre-tutta-questa-formalità">…ma serve sempre tutta questa formalità?</h2> <p>Parliamoci chiaro: queste regole servono, ma <strong>non sono l’unico modo per scrivere bene</strong>.</p> <p>Si può essere chiari, educati e rispettosi anche senza sembrare un documento notarile. Il tono giusto dipende dal contesto, dalla relazione col docente, dal tipo di università e — inutile negarlo — dalla cultura del Paese. (In inglese, per dire, basta un <i>Hi Professor</i> e si vive tutti felici.)</p> <p>Ecco perché anche un semplice:</p> <blockquote> <p>Ciao Marco,<br/> ti scrivo perché non riesco a trovare la dispensa della lezione 10 sul sito. Sai se sarà caricata nei prossimi giorni?<br/> Grazie mille, a presto!<br/> C-3PO</p> </blockquote> <p>Almeno per me, è più che sufficiente. Non sarà formale, ma è rispettoso. E in fondo, <strong>non è questo che conta?</strong></p> <h2 id="in-sintesi">In sintesi?</h2> <p>Se volete scrivere una mail formale, <strong>fatelo bene</strong>. Se invece sapete che il formalismo non è richiesto, <strong>esistono alternative più leggere</strong>, più semplici, ma comunque appropriate.</p> <p><strong>Perché, alla fine, educazione batte formalismo. Sempre.</strong></p>]]></content><author><name></name></author><category term="email"/><category term="università"/><summary type="html"><![CDATA[mandare una mail a un/una docente ti fa dubitare di ogni scelta di vita, grammaticale e universitaria? Qui troverai esempi veri (e tragici), consigli pratici, e un principio guida: l’educazione batte sempre il formalismo.]]></summary></entry></feed>