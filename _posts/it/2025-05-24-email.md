---
layout: distill
title: "scrivere una mail: quando bisogna essere formali?"
description: >
          <i>mandare una mail a un/una docente ti fa dubitare di ogni scelta di vita, grammaticale e universitaria? Qui troverai esempi veri (e tragici), consigli pratici, e un principio guida: l’educazione batte sempre il formalismo.</i>
tags: email università formatting
giscus_comments: true
date: 2025-05-24
featured: true

_styles: >
  .fake-img {
    background: #bbb;
    border: 1px solid rgba(0, 0, 0, 0.1);
    box-shadow: 0 0px 4px rgba(0, 0, 0, 0.1);
    margin-bottom: 12px;
  }
  .fake-img p {
    font-family: monospace;
    color: white;
    text-align: left;
    margin: 12px 0;
    text-align: center;
    font-size: 16px;
  }
---

Ogni anno, migliaia di studenti inviano e-mail ai propri docenti. E molto spesso — non per malizia, ma per inesperienza — il risultato è un piccolo disastro comunicativo.

Tra saluti incerti, formule da assicurazione sulla vita, punteggiatura dimenticata e richieste del tipo:

> Mi può dire dove si tiene l’esame?

<em> (Spoiler: nella stragrande maggioranza delle università esiste una pagina <strong>dedicata</strong> con tutte le informazioni, aggiornata con una dedizione quasi mistica. E se non basta, c’è pure una segreteria. Sì, esiste davvero.) </em>
</p>

Quindi, prendendo spunto da <a href="https://sites.google.com/site/davidedragone/scrivere-una-mail" target="_blank" rel="noopener noreferrer">“Poche semplici regole per scrivere una e-mail ad un professore”</a> del professor Davide Dragone, ho provato a riflettere su come scrivere (bene) una mail a un docente. Perché tra formalismi, verbi impersonali e il terrore che quel professore non si ricordi di avermi dato del "tu", ammetto che a volte mi sono perso.

Cominciamo con una lista di esempi, dal più formale al più… discutibile.

## Esempi di e-mail (dal più formale al più… no)

<h3>1. Lo stile formale impeccabile</h3>
<em>Per chi vuole fare colpo sulla Crusca o sul proprio futuro diplomatico</em>

> Egregio Professore,<br>
> mi chiamo C-3PO e sono iscrittə al corso di XX.<br>
> Le scrivo per chiederLe se le dispense relative alla lezione del 12 aprile saranno rese disponibili online.<br>
> La ringrazio anticipatamente per la disponibilità.<br>
> Cordiali saluti,<br>
> C-3PO

<ul>
  <li><strong>Pro:</strong> impeccabile, chiaro, professionale.</li>
  <li><strong>Contro:</strong> potrebbe essere stato scritto da un algoritmo ben educato.</li>
  <li><strong>Effetto sul lettore:</strong> approvazione, ma anche una leggera noia esistenziale.</li>
</ul>

<h3>2. Lo stile equilibrato</h3>
<em>Umano, educato, efficace: il mio preferito</em>

> Buongiorno Professore,<br>
> sono C-3PO, studente del corso XX. Vorrei sapere se la dispensa della lezione del 12 aprile sarà pubblicata sul sito nei prossimi giorni.<br>
> La ringrazio e le auguro una buona giornata,<br>
>C-3PO

<ul>
  <li><strong>Pro:</strong> diretto, cortese, perfetto per quasi ogni occasione.</li>
  <li><strong>Contro:</strong> nessuno. Salvatelo in bozza, usatelo per sempre.</li>
  <li><strong>Effetto sul lettore:</strong> sorriso, risposta rapida, stima immediata.</li>
</ul>

<h3>3. Lo stile “va bene dai”</h3>
<em>Informale ma rispettoso. Cioè: normale.</em>

> Gentile Professore,<br>
> le scrivo perché non trovo la dispensa della lezione del 12 aprile sul sito. Sa se verrà caricata a breve?<br>
> Grazie mille e a presto,<br>
> C-3PO

<ul>
  <li><strong>Pro:</strong> semplice, funzionale, umano.</li>
  <li><strong>Contro:</strong> meglio evitarlo al primo contatto.</li>
  <li><strong>Effetto sul lettore:</strong> va bene, ma forse non al primo giro.</li>
</ul>

<h3>4. Lo stile “telegramma da campo nomadi digitale”</h3>
<em>Una specie di SOS in codice teenager</em>

> Salve prof x caso slide 10? Attendo sue. URGENTE

<ul>
  <li><strong>Pro:</strong> nessuno.</li>
  <li><strong>Contro:</strong> tutti.</li>
  <li><strong>Effetto sul lettore:</strong> smarrimento, pena e un leggero impulso a cambiare mestiere.</li>
</ul>

<h3>5. Lo stile “bella prof”</h3>
<em>Sì, esiste. No, non dovrebbe.</em>

> Bella prof tutto ok? Una curiosità: quando carica le slide? Cmq il corso spacca, ci vediamo in aula bella zì

<ul>
  <li><strong>Pro:</strong> potenzialmente virale su TikTok, Threads o BlueSky.</li>
  <li><strong>Contro:</strong> hai appena scritto questo a una persona con un dottorato.</li>
  <li><strong>Effetto sul lettore:</strong> sconcerto, rassegnazione, voglia di archiviare la carriera accademica.</li>
</ul>

<div class="gif-container" style="text-align: center; margin-top: 1rem;">
  <img src="https://miro.medium.com/v2/resize:fit:800/format:webp/1*fgp0N1zYOHasw-omAuEVQw.gif" alt="Reazione del professore" style="max-width: 100%; height: auto; border-radius: 8px;">
</div>

## Se volete essere formali…
<ul>
  <li><strong>Saluto:</strong> No, “Salve Prof” non è formale. È l’equivalente linguistico di un’alzata di spalle. Meglio “Gentile Professore” o “Buongiorno Professore”.</li>
  <li><strong>Contenuto:</strong> Presentatevi (nome, corso) e arrivate al punto. Evitate frasi tipo “Con la presente sono a chiederLe informazioni in merito…”: non state scrivendo una polizza assicurativa.</li>
  <li><strong>Stile:</strong> Educato, sintetico, con punteggiatura vera. E niente “attendo risposta” con tono da ultimatum.</li>
  <li><strong>Orario:</strong> Scrivete la mail quando volete, ma inviatela in orario lavorativo. L’opzione “invio programmato” esiste. Usatela. Vi farà solo bene.</li>
</ul>

## …ma serve sempre tutta questa formalità?

Parliamoci chiaro: queste regole servono, ma <strong>non sono l’unico modo per scrivere bene</strong>.

Si può essere chiari, educati e rispettosi anche senza sembrare un documento notarile. Il tono giusto dipende dal contesto, dalla relazione col docente, dal tipo di università e — inutile negarlo — dalla cultura del Paese. (In inglese, per dire, basta un <i>Hi Professor</i> e si vive tutti felici.)

Ecco perché anche un semplice:

> Ciao Marco,<br>
> ti scrivo perché non riesco a trovare la dispensa della lezione 10 sul sito. Sai se sarà caricata nei prossimi giorni?<br>
> Grazie mille, a presto!<br>
> C-3PO

Almeno per me, è più che sufficiente. Non sarà formale, ma è rispettoso. E in fondo, <strong>non è questo che conta?</strong>

## In sintesi?

Se volete scrivere una mail formale, <strong>fatelo bene</strong>.
Se invece sapete che il formalismo non è richiesto, <strong>esistono alternative più leggere</strong>, più semplici, ma comunque appropriate.

<strong>Perché, alla fine, educazione batte formalismo. Sempre.</strong>
